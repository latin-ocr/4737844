6

qui non modo rerum Romanarum florentissimum auctorem

fuisse Sallustium praedicat (A. III, 30) et sermonem suum
ad dicendi quo ille usus fuerat genus accommodat cfr. Woelfflin
in Philol. vol. XXVI, p. 122 cet.; sed etiam, quo studiosius
eum amplexus est, eo majore ipse eminuit arte. Atque
quamquam Frontonem quoque, A. Gellium, L. Apulejum,
Hegesippum, Exuperantium (cfr. Bursiani libell. academ.
Turici 1868) genus dicendi Sallustianum minime despexisse
permultis illustrare possumus exemplis, tamen propter studio-
rum nostrorum rationem non respiciemus nisi Lucium Septi-
mium, qui graecam se Dictyis Cretensis ephemenida belli
Trojani in linguam latinam transtulisse dicit in epistola ad
Quintum quendam Aradium, prologo totique rerum narrationi
praefixa. Quam epistolam non ejusdem scriptoris esse atque
prologum inde elucet, quod in partibus quibusdam narrationis
alterum prooemium ab altero recedit; sed utrum epistolam
prius idem verum ephemeridos prooemium habeamus an pro-
logum, equidem dijudicare non ausim. In prooemiis autem,
quamquam nonnulla varie narrantur, congruenter tamen tra-
ditur Dictn Cretensem bellum Trojanum, cui Idomenei
“ comes interfuerit, literis Punicis descripsisse ejusque opus, in
sepulcro inventum, jussuque Caesaris in graecum sermonem
conversum esse. Ut vero in tempore artem nesciendi exercere
utilius est, quam arroganter incerta proferre prolataque
defendere, ita nos quoque Dictys ille quis fuerit ignorare
libenter fatemur. Quid quod Dungerus (die Sagc vom
Trojan-Kriege in den Bearbeitungen des Mittelalters und ihre
antiken Quellen, p. 18) ephemerida, quoniam nulla graeci
exempli exstant vestigia, graeca lingua unquam conscriptam
fuisse prorsus negat, idque ea potissimum de eausa recte
statuisse videtur, quod sententiae dictaque Sallustiana haud
raro repetuntur, quae Septimio, si graecam quandam ephe-
merida in linguam latinam transferre debuisset, ut narrationi
suae insereret, nusquam contigisset. Sed quoquo modo res
se habet, id prorsus certum esse videtur, illum qui historiae
illius auctor est, sive grammaticus sive quilibet alius, quo
magis fidem faceret, dedita opera tenebras sibi obduxisse.
Jam de scriptoris ejus, qui nomen sibi addidit Septimii,
aetate certum judicium prolaturis duae respiciendae videntur

